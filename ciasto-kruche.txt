zrodlo: aniagotuje.pl
Czas przygotowania: 1 godzina
Czas chłodzenia ciasta kruchego: 1 godzina
Czas pieczenia całego ciasta: 50 minut
Liczba porcji: foremka 20/30 cm

Kaloryczność kcal: 470 w 100 g ciasta kruchego
Dieta: wegetariańska

Składniki na ciasto kruche

2 szklanki mąki pszennej - 320 g (1 szklanka zwykłej + 1 szklanka krupczatki)
1 kostka masła - 200 g
około 3/4 szklanki cukru pudru - 100 g
2 żółtka średnich jajek
Pozostałe składniki

3 saszetki budyniu waniliowego bez cukru - 3 x 35 g
3,5 szklanki mleka - 875 ml
4 łyżki cukru
500-700 g owoców - wiśnie, maliny, jabłka, truskawki, śliwki..
Kruche ciasto
Szklanka ma u mnie pojemność 250 ml.
Forma do pieczenia do podanej ilości ciasta: blaszka o wymiarach 20/30 cm, blaszka o wymiarach 24 x 24 cm lub tortownica o średnicy 24-26 cm.

Pieczenie: 180 stopni, środkowa półka z opcją pieczenia góra/dół
Czas podpiekania spodu: 10 minut i 190 stopni
Czas pieczenia całego ciasta: do 50 minut i 180 stopni

Z podanej ilości składników otrzymasz ciasto surowe o wadze około 660 gramów. W całym cieście jest około 3100 kcal. W 100 gramach surowego ciasta jest około 470 kcal. 

Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ nawet mąka lub rodzaj użytego tłuszczu mogą mieć inną ilość kalorii, niż te składniki, których użyłam ja. Policzyłam wyłącznie kaloryczność samego ciasta kruchego (bez masy budyniowej i owoców). 

Poniżej podam przepis podstawowy na ciasto kruche, na bazie którego upieczesz dowolny słodki wypiek używając foremek w rozmiarach zbliżonych do tych, które wymieniłam wyżej. Tak więc opiszę dokładnie jak zrobić ciasto, jak je podzielić, by powstał spód oraz część pod kruszonkę. Poniżej podaję też przykładowy przepis na ciasto kruche z budyniem i wiśniami. Możesz z niego skorzystać lub też upiec ciasto kruche z budyniem i innymi owocami. Możesz też całkowicie pominąć masę budyniową i upiec wyłącznie ciasto z kruche z wybranymi owocami :)